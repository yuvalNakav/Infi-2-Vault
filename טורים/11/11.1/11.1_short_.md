 
# הגדרות 
 
## סדרת פונקציות 
 יהי $D\subseteq\mathbb{R}$ . נניח שלכל $n\in\mathbb{N}$ נתונה פונקציה $f_{n}:D\rightarrow\mathbb{R}$ . אז הסדרה $\left(f_{n}\right)_{n=1}^{\infty}$ תיקרא **סדרת פונקציות 
 הערות 
 
 * זוהי העתקה מהטבעיים למרחב הפונקציות, ול $f_{n}$ לא חייב בהכרח להיות קשר אלגברי ל $n\in\mathbb{N}$ . 
 * סדרות פונקציות יהיו בעלות תחום משותף - $\forall n\ne k\in\mathbb{N}\quad f_{n}^{-1}=f_{k}^{-1}$ 
 
## טור פונקציות 
 אם $\left(f_{n}\right)_{n=1}^{\infty};\forall n\in\mathbb{N}\,f_{n}:D\rightarrow\mathbb{R}$ היא סדרת פונקציות, נגדיר $\left(s_{n}\right)_{n=1}^{\infty};\forall n\in\mathbb{N}\,s_{n}:D\rightarrow\mathbb{R}$ סדרת הסכומים החלקיים של $\left(f_{n}\right)$ : $$
 \begin{align*} \forall n\in\mathbb{N}\,\forall x\in D\quad s_{n}\left(x\right)=\sum_{k=1}^{n}f_{k}\left(x\right) \end{align*} $$
 כלומר $s_{n}$ סדרת פונקציות שהיא סס״ח של הטור $\overset{\infty}{\underset{n=1}{\sum}}f_{n}$ . הטור $\overset{\infty}{\underset{n=1}{\sum}}f_{n}$ יקרא **טור פונקציות 
 
## צמצום של פונקציה לתחום 
 תהי $f:D\rightarrow\mathbb{R}$ ותהי $A\subseteq D$ . נסמן $f_{\mid A}$ בתור הצמצום של $f$ לקטע $A$ , כלומר $$
 \begin{align*} f_{\mid A} & :A\rightarrow\mathbb{R};\\ \forall x\in\forall & f_{\mid A}\left(x\right)=f\left(x\right)\mathbf{} \end{align*} $$
 
 
## התכנסות נקודתית של סדרה 
 יהי $D\subseteq\mathbb{R}$ . אם לסדרת הפונקציות $\left(f_{n}\right)_{n=1}^{\infty},\,f_{n}:D\rightarrow\mathbb{R}$ קיימת $A\subseteq D$ כך שלכל $x\in A$ הסדרה $\left(f_{n}\left(x\right)\right)_{n=1}^{\infty}$ מתכנסת (__במובן הצר!__), נסמן את הגבול $\underset{n\rightarrow\infty}{\lim}f_{n}\left(x\right):=f\left(x\right)$ , ונאמר שסדרת הפונקציות מתכנסת **נקודתית** **לגבול $f$ בקבוצה** $A\subseteq D$ , ו $A$ יקרא **תחום ההתכנסות (הנקודתית) של הסדרה $f_{n}$** . 
 
### הבהרה 
 הכוונה בגבול הוא בקיבוע של $x_{0}\in\mathbb{R}$ : $\underset{n\rightarrow\infty}{\lim}f_{n}\left(x_{0}\right)=f\left(x_{0}\right)\in\mathbb{R}$ 
 
### הערות 
 יחידות הגבול - אם קיים ל $\left(f_{n}\right)$ גבול, הוא יחיד 
 גבול נקודתי אינו משמר רציפות - יתכן ו $\left(f_{n}\right)_{n=1}^{\infty}$ סדרת פונקציות רציפות, המתכנסות נקודתית ב $B\subseteq\mathbb{R}$ ל $f$ , אך $f$ אינה רציפה (ספויילר - התכנסות במ“ש משמרת רציפות) 
 
## התכנסות נקודתית של טור 
 באותו אופן, התכנסות נקודתית של טור פונקציות $\overset{\infty}{\underset{n=1}{\sum}}f_{n}$ ב $A$ היא ההתכנסות של הטור $\overset{\infty}{\underset{n=1}{\sum}}f_{n}\left(x\right)$ לכל $x\in A$ 
 **הערה** גם כאן, הגבול תלוי ב $x$ . 
 **הבהרה** אם $S:A\rightarrow\mathbb{R}$ היא הגבול הנקודתי של הטור $\overset{\infty}{\underset{n=1}{\sum}}f_{n}$ , זה אומר שמתקיים: 
 $$
 \begin{align*} \forall x\in A & S\left(x\right):=\underset{N\rightarrow\infty}{\lim}\sum_{n=1}^{N}f_{n}\left(x\right)\iff\\ \iff & \forall x\in A\,\forall\varepsilon>0\,\exists N\in\mathbb{N}\,\forall n>N\quad\left|S\left(x\right)-\sum_{j=1}^{n}f_{j}\left(x\right)\right|<\varepsilon \end{align*} $$
 
 
## התכנסות בהחלט (נקודתית) של טור פונקציות 
 תהי $\left(f_{n}\right)_{n=1}^{\infty}$ סדרת פונקציות ב $D\subseteq\mathbb{R}$ ותהי $A\subseteq D$ . נאמר שהטור $\overset{\infty}{\underset{n=1}{\sum}}f_{n}$ **מתכנס בהחלט ב** $A$ אם״ם הסס“ח $\overset{\infty}{\underset{n=1}{\sum}}\left|f_{n}\left(x_{0}\right)\right|$ מתכנס נקודתית לכל $x_{0}\in A$ , וזה שקול לכל שהטור $\overset{\infty}{\underset{n=1}{\sum}}f_{n}\left(x_{0}\right)$ מתכנס בהחלט לכל $x_{0}\in A$ . 
 
# דוגמאות 
 $e^{x}$ : היא הסדרה $\left(e_{n}\right)_{n=1}^{\infty}$ , כאשר $\forall n\in\mathbb{N}\quad e_{n}\left(x\right)=\left(1+\frac{x}{n}\right)^{n}$ . ראינו באינפי 1 שלכל $x\in\mathbb{R}$ יש $y\in\mathbb{R}$ שעבורו $y=e^{x}$ ועל כן $\exp:\mathbb{R}\rightarrow\mathbb{R}$ היא הגבול הנקודתי של $e_{n}$ ב- $\mathbb{R}$ . 
 דוגמאות נוספות בסיכומים 
